{
  "index": "082",
  "name": "",
  "verse": {
    "verse_1": "جب آسمان پھٹ جائے گا",
    "verse_2": "اور جب تارے بکھر جائیں گے",
    "verse_3": "اور جب سمندر پھاڑ دیے جائیں گے",
    "verse_4": "اور جب قبریں کھول دی جائیں گی",
    "verse_5": "اُس وقت ہر شخص کو اُس کا اگلا پچھلا سب کیا دھرا معلوم ہو جائے گا",
    "verse_6": "اے انسان، کس چیز نے تجھے اپنے اُس رب کریم کی طرف سے دھوکے میں ڈال دیا",
    "verse_7": "جس نے تجھے پیدا کیا، تجھے نک سک سے درست کیا، تجھے متناسب بنایا",
    "verse_8": "اور جس صورت میں چاہا تجھ کو جوڑ کر تیار کیا؟",
    "verse_9": "ہرگز نہیں، بلکہ (اصل بات یہ ہے کہ) تم لوگ جزا و سزا کو جھٹلاتے ہو",
    "verse_10": "حالانکہ تم پر نگراں مقرر ہیں",
    "verse_11": "ایسے معزز کاتب",
    "verse_12": "جو تمہارے ہر فعل کو جانتے ہیں",
    "verse_13": "یقیناً نیک لوگ مزے میں ہوں گے",
    "verse_14": "اور بے شک بدکار لوگ جہنم میں جائیں گے",
    "verse_15": "جزا کے دن وہ اس میں داخل ہوں گے",
    "verse_16": "اور اُس سے ہرگز غائب نہ ہو سکیں گے",
    "verse_17": "اور تم کیا جانتے ہو کہ وہ جزا کا دن کیا ہے؟",
    "verse_18": "ہاں، تمہیں کیا خبر کہ وہ جزا کا دن کیا ہے؟",
    "verse_19": "یہ وہ دن ہے جب کسی شخص کے لیے کچھ کرنا کسی کے بس میں نہ ہوگا، فیصلہ اُس دن بالکل اللہ کے اختیار میں ہوگا"
  },
  "count": 19
}