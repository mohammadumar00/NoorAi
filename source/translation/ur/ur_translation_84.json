{
  "index": "084",
  "name": "",
  "verse": {
    "verse_1": "جب آسمان پھٹ جائے گا",
    "verse_2": "اور اپنے رب کے فرمان کی تعمیل کرے گا اور اُس کے لیے حق یہی ہے (کہ اپنے رب کا حکم مانے)",
    "verse_3": "اور جب زمین پھیلا دی جائے گی",
    "verse_4": "اور جو کچھ اس کے اندر ہے اُسے باہر پھینک کر خالی ہو جائے گی",
    "verse_5": "اور اپنے رب کے حکم کی تعمیل کرے گی اور اُس کے لیے حق یہی ہے (کہ اس کی تعمیل کرے)",
    "verse_6": "اے انسان، تو کشاں کشاں اپنے رب کی طرف چلا جا رہا ہے، اور اُس سے ملنے والا ہے",
    "verse_7": "پھر جس کا نامہ اعمال اُس کے سیدھے ہاتھ میں دیا گیا",
    "verse_8": "اُس سے ہلکا حساب لیا جائے گا",
    "verse_9": "اور وہ اپنے لوگوں کی طرف خوش خوش پلٹے گا",
    "verse_10": "رہا وہ شخص جس کا نامہ اعمال اُس کی پیٹھ کے پیچھے دیا جائے گا",
    "verse_11": "تو وہ موت کو پکارے گا",
    "verse_12": "اور بھڑکتی ہوئی آگ میں جا پڑے گا",
    "verse_13": "وہ اپنے گھر والوں میں مگن تھا",
    "verse_14": "اُس نے سمجھا تھا کہ اسے کبھی پلٹنا نہیں ہے",
    "verse_15": "پلٹنا کیسے نہ تھا، اُس کا رب اُس کے کرتوت دیکھ رہا تھا",
    "verse_16": "پس نہیں، میں قسم کھاتا ہوں شفق کی",
    "verse_17": "اور رات کی اور جو کچھ وہ سمیٹ لیتی ہے",
    "verse_18": "اور چاند کی جب کہ وہ ماہ کامل ہو جاتا ہے",
    "verse_19": "تم کو ضرور درجہ بدرجہ ایک حالت سے دوسری حالت کی طرف گزرتے چلے جانا ہے",
    "verse_20": "پھر اِن لوگوں کو کیا ہو گیا ہے کہ یہ ایمان نہیں لاتے",
    "verse_21": "اور جب قرآن اِن کے سامنے پڑھا جاتا ہے تو سجدہ نہیں کرتے؟",
    "verse_22": "بلکہ یہ منکرین تو الٹا جھٹلاتے ہیں",
    "verse_23": "حالانکہ جو کچھ یہ (اپنے نامہ اعمال میں) جمع کر رہے ہیں اللہ اُسے خوب جانتا ہے",
    "verse_24": "لہٰذا اِن کو دردناک عذاب کی بشارت دے دو",
    "verse_25": "البتہ جو لوگ ایمان لے آئے ہیں اور جنہوں نے نیک عمل کیے ہیں ان کے لیے کبھی ختم نہ ہونے والا اجر ہے"
  },
  "count": 25
}