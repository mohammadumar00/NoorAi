{
  "index": "055",
  "name": "",
  "verse": {
    "verse_1": "رحمٰن نے",
    "verse_2": "اِس قرآن کی تعلیم دی ہے",
    "verse_3": "اُسی نے انسان کو پیدا کیا",
    "verse_4": "اور اسے بولنا سکھایا",
    "verse_5": "سورج اور چاند ایک حساب کے پابند ہیں",
    "verse_6": "اور تارے اور درخت سب سجدہ ریز ہیں",
    "verse_7": "آسمان کو اُس نے بلند کیا اور میزان قائم کر دی",
    "verse_8": "اِس کا تقاضا یہ ہے کہ تم میزان میں خلل نہ ڈالو",
    "verse_9": "انصاف کے ساتھ ٹھیک ٹھیک تولو اور ترازو میں ڈنڈی نہ مارو",
    "verse_10": "زمین کو اس نے سب مخلوقات کے لیے بنایا",
    "verse_11": "اس میں ہر طرح کے بکثرت لذیذ پھل ہیں کھجور کے درخت ہیں جن کے پھل غلافوں میں لپٹے ہوئے ہیں",
    "verse_12": "طرح طرح کے غلے ہیں جن میں بھوسا بھی ہوتا ہے اور دانہ بھی",
    "verse_13": "پس اے جن و انس، تم اپنے رب کی کن کن نعمتوں کو جھٹلاؤ گے؟",
    "verse_14": "انسان کو اُس نے ٹھیکری جیسے سوکھے سڑے ہوئے گارے سے بنایا",
    "verse_15": "اور جن کو آگ کی لپٹ سے پیدا کیا",
    "verse_16": "پس اے جن و انس، تم اپنے رب کے کن کن عجائب قدرت کو جھٹلاؤ گے؟",
    "verse_17": "دونوں مشرق اور دونوں مغرب، سب کا مالک و پروردگار وہی ہے",
    "verse_18": "پس اے جن و انس، تم اپنے رب کی کن کن قدرتوں کو جھٹلاؤ گے؟",
    "verse_19": "دو سمندروں کو اس نے چھوڑ دیا کہ باہم مل جائیں",
    "verse_20": "پھر بھی اُن کے درمیان ایک پردہ حائل ہے جس سے وہ تجاوز نہیں کرتے",
    "verse_21": "پس اے جن و انس، تم اپنے رب کی قدرت کے کن کن کرشموں کو جھٹلاؤ گے؟",
    "verse_22": "اِن سمندروں سے موتی اور مونگے نکلتے ہیں",
    "verse_23": "پس اے جن و انس، تم اپنے رب کی قدرت کے کن کن کمالات کو جھٹلاؤ گے؟",
    "verse_24": "اور یہ جہاز اُسی کے ہیں جو سمندر میں پہاڑوں کی طرح اونچے اٹھے ہوئے ہیں",
    "verse_25": "پس اے جن و انس، تم اپنے رب کے کن کن احسانات کو جھٹلاؤ گے؟",
    "verse_26": "ہر چیز جو اس زمین پر ہے فنا ہو جانے والی ہے",
    "verse_27": "اور صرف تیرے رب کی جلیل و کریم ذات ہی باقی رہنے والی ہے",
    "verse_28": "پس اے جن و انس، تم اپنے رب کے کن کن کمالات کو جھٹلاؤ گے؟",
    "verse_29": "زمین اور آسمانوں میں جو بھی ہیں سب اپنی حاجتیں اُسی سے مانگ رہے ہیں ہر آن وہ نئی شان میں ہے",
    "verse_30": "پس اے جن و انس، تم اپنے رب کی کن کن صفات حمیدہ کو جھٹلاؤ گے؟",
    "verse_31": "اے زمین کے بوجھو، عنقریب ہم تم سے باز پرس کرنے کے لیے فارغ ہوئے جاتے ہیں",
    "verse_32": "(پھر دیکھ لیں گے کہ) تم اپنے رب کے کن کن احسانات کو جھٹلاتے ہو",
    "verse_33": "اے گروہ جن و انس، گر تم زمین اور آسمانوں کی سرحدوں سے نکل کر بھاگ سکتے ہو تو بھاگ دیکھو نہیں بھاگ سکتے اِس کے لیے بڑا زور چاہیے",
    "verse_34": "اپنے رب کی کن کن قدرتوں کو تم جھٹلاؤ گے؟",
    "verse_35": "(بھاگنے کی کوشش کرو گے تو) تم پر آگ کا شعلہ اور دھواں چھوڑ دیا جائے گا جس کا تم مقابلہ نہ کر سکو گے",
    "verse_36": "اے جن و انس، تم اپنے رب کی کن کن قدرتوں کا انکار کرو گے؟",
    "verse_37": "پھر (کیا بنے گی اُس وقت) جب آسمان پھٹے گا اور لال چمڑے کی طرح سرخ ہو جائے گا؟",
    "verse_38": "اے جن و انس (اُس وقت) تم اپنے رب کی کن کن قدرتوں کو جھٹلاؤ گے؟",
    "verse_39": "اُس روز کسی انسان اور کسی جن سے اُس کا گناہ پوچھنے کی ضرورت نہ ہوگی",
    "verse_40": "پھر (دیکھ لیا جائے گا کہ) تم دونوں گروہ اپنے رب کے کن کن احسانات کا انکار کرتے ہو",
    "verse_41": "مجرم وہاں اپنے چہروں سے پہچان لیے جائیں گے اور انہیں پیشانی کے بال اور پاؤں پکڑ پکڑ کر گھسیٹا جائے گا",
    "verse_42": "اُس وقت تم اپنے رب کی کن کن قدرتوں کو جھٹلاؤ گے؟",
    "verse_43": "(اُس وقت کہا جائے گا) یہ وہی جہنم ہے جس کو مجرمین جھوٹ قرار دیا کرتے تھے",
    "verse_44": "اُسی جہنم اور کھولتے ہوئے پانی کے درمیان وہ گردش کرتے رہیں گے",
    "verse_45": "پھر اپنے رب کی کن کن قدرتوں کو تم جھٹلاؤ گے؟",
    "verse_46": "اور ہر اُس شخص کے لیے جو اپنے رب کے حضور پیش ہونے کا خوف رکھتا ہو، دو باغ ہیں",
    "verse_47": "اپنے رب کے کن کن انعامات کو تم جھٹلاؤ گے؟",
    "verse_48": "ہری بھری ڈالیوں سے بھرپور",
    "verse_49": "اپنے رب کے کن کن انعامات کو تم جھٹلاؤ گے؟",
    "verse_50": "دونوں باغوں میں دو چشمے رواں",
    "verse_51": "اپنے رب کے کن کن انعامات کو تم جھٹلاؤ گے؟",
    "verse_52": "دونوں باغوں میں ہر پھل کی دو قسمیں",
    "verse_53": "اپنے رب کے کن کن انعامات کو تم جھٹلاؤ گے؟",
    "verse_54": "جنتی لوگ ایسے فرشوں پر تکیے لگا کے بیٹھیں گے جن کے استر دبیز ریشم کے ہوں گے، اور باغوں کی ڈالیاں پھلوں سے جھکی پڑ رہی ہوں گی",
    "verse_55": "اپنے رب کے کن کن انعامات کو تم جھٹلاؤ گے؟",
    "verse_56": "اِن نعمتوں کے درمیان شرمیلی نگاہوں والیاں ہوں گی جنہیں اِن جنتیوں سے پہلے کسی انسان یا جن نے چھوا نہ ہوگا",
    "verse_57": "اپنے رب کے کن کن انعامات کو تم جھٹلاؤ گے؟",
    "verse_58": "ایسی خوبصورت جیسے ہیرے اور موتی",
    "verse_59": "اپنے رب کے کن کن انعامات کو تم جھٹلاؤ گے؟",
    "verse_60": "نیکی کا بدلہ نیکی کے سوا اور کیا ہو سکتا ہے",
    "verse_61": "پھر اے جن و انس، اپنے رب کے کن کن اوصاف حمیدہ کا تم انکار کرو گے؟",
    "verse_62": "اور اُن دو باغوں کے علاوہ دو باغ اور ہوں گے",
    "verse_63": "اپنے رب کے کن کن انعامات کو تم جھٹلاؤ گے؟",
    "verse_64": "گھنے سرسبز و شاداب باغ",
    "verse_65": "اپنے رب کے کن کن انعامات کو تم جھٹلاؤ گے؟",
    "verse_66": "دونوں باغوں میں دو چشمے فواروں کی طرح ابلتے ہوئے",
    "verse_67": "اپنے رب کے کن کن انعامات کو تم جھٹلاؤ گے؟",
    "verse_68": "اُن میں بکثرت پھل اور کھجوریں اور انار",
    "verse_69": "اپنے رب کے کن کن انعامات کو تم جھٹلاؤ گے؟",
    "verse_70": "اِن نعمتوں کے درمیان خوب سیرت اور خوبصورت بیویاں",
    "verse_71": "اپنے رب کے کن کن انعامات کو تم جھٹلاؤ گے؟",
    "verse_72": "خیموں میں ٹھیرائی ہوئی حوریں",
    "verse_73": "اپنے رب کے کن کن انعامات کو تم جھٹلاؤ گے؟",
    "verse_74": "اِن جنتیوں سے پہلے کبھی انسان یا جن نے اُن کو نہ چھوا ہوگا",
    "verse_75": "اپنے رب کے کن کن انعامات کو تم جھٹلاؤ گے؟",
    "verse_76": "وہ جنتی سبز قالینوں اور نفیس و نادر فرشوں پر تکیے لگا کے بیٹھیں گے",
    "verse_77": "اپنے رب کے کن کن انعامات کو تم جھٹلاؤ گے؟",
    "verse_78": "بڑی برکت والا ہے تیرے رب جلیل و کریم کا نام"
  },
  "count": 78
}