{
  "index": "088",
  "name": "",
  "verse": {
    "verse_1": "کیا تمہیں اُس چھا جانے والی آفت کی خبر پہنچی ہے؟",
    "verse_2": "کچھ چہرے اُس روز خوف زدہ ہونگے",
    "verse_3": "سخت مشقت کر رہے ہونگے",
    "verse_4": "تھکے جاتے ہونگے، شدید آگ میں جھلس رہے ہونگے",
    "verse_5": "کھولتے ہوئے چشمے کا پانی انہیں پینے کو دیا جائے گا",
    "verse_6": "خار دار سوکھی گھاس کے سوا کوئی کھانا اُن کے لیے نہ ہوگا",
    "verse_7": "جو نہ موٹا کرے نہ بھوک مٹائے",
    "verse_8": "کچھ چہرے اُس روز با رونق ہوں گے",
    "verse_9": "اپنی کار گزاری پر خوش ہونگے",
    "verse_10": "عالی مقام جنت میں ہوں گے",
    "verse_11": "کوئی بیہودہ بات وہاں نہ سنیں گے",
    "verse_12": "اُس میں چشمے رواں ہونگے",
    "verse_13": "اُس کے اندر اونچی مسندیں ہوں گی",
    "verse_14": "ساغر رکھے ہوئے ہوں گے",
    "verse_15": "گاؤ تکیوں کی قطاریں لگی ہوں گی",
    "verse_16": "اور نفیس فرش بچھے ہوئے ہوں گے",
    "verse_17": "(یہ لوگ نہیں مانتے) تو کیا یہ اونٹوں کو نہیں دیکھتے کہ کیسے بنائے گئے؟",
    "verse_18": "آسمان کو نہیں دیکھتے کہ کیسے اٹھایا گیا؟",
    "verse_19": "پہاڑوں کو نہیں دیکھتے کہ کیسے جمائے گئے؟",
    "verse_20": "اور زمین کو نہیں دیکھتے کہ کیسے بچھائی گئی؟",
    "verse_21": "اچھا تو (اے نبیؐ) نصیحت کیے جاؤ، تم بس نصیحت ہی کرنے والے ہو",
    "verse_22": "کچھ ان پر جبر کرنے والے نہیں ہو",
    "verse_23": "البتہ جو شخص منہ موڑے گا اور انکار کرے گا",
    "verse_24": "تو اللہ اس کو بھاری سزا دے گا",
    "verse_25": "اِن لوگوں کو پلٹنا ہماری طرف ہی ہے",
    "verse_26": "پھر اِن کا حساب لینا ہمارے ہی ذمہ ہے"
  },
  "count": 26
}