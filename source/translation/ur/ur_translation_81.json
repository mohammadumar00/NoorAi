{
  "index": "081",
  "name": "",
  "verse": {
    "verse_1": "جب سورج لپیٹ دیا جائے گا",
    "verse_2": "اور جب تارے بکھر جائیں گے",
    "verse_3": "اور جب پہاڑ چلائے جائیں گے",
    "verse_4": "اور جب دس مہینے کی حاملہ اونٹنیاں اپنے حال پر چھوڑ دی جائیں گی",
    "verse_5": "اور جب جنگلی جانور سمیٹ کر اکٹھے کر دیے جائیں گے",
    "verse_6": "اور جب سمندر بھڑکا دیے جائیں گے",
    "verse_7": "اور جب جانیں (جسموں سے) جوڑ دی جائیں گی",
    "verse_8": "اور جب زندہ گاڑی ہوئی لڑکی سے پوچھا جائے گا",
    "verse_9": "کہ وہ کس قصور میں ماری گئی؟",
    "verse_10": "اور جب اعمال نامے کھولے جائیں گے",
    "verse_11": "اور جب آسمان کا پردہ ہٹا دیا جائے گا",
    "verse_12": "اور جب جہنم دہکائی جائے گی",
    "verse_13": "اور جب جنت قریب لے آئی جائے گی",
    "verse_14": "اُس وقت ہر شخص کو معلوم ہو جائے گا کہ وہ کیا لے کر آیا ہے",
    "verse_15": "پس نہیں، میں قسم کھاتا ہوں",
    "verse_16": "پلٹنے اور چھپ جانے والے تاروں کی",
    "verse_17": "اور رات کی جبکہ وہ رخصت ہوئی",
    "verse_18": "اور صبح کی جبکہ اس نے سانس لیا",
    "verse_19": "یہ فی الواقع ایک بزرگ پیغام بر کا قول ہے",
    "verse_20": "جو بڑی توانائی رکھتا ہے، عرش والے کے ہاں بلند مرتبہ ہے",
    "verse_21": "وہاں اُس کا حکم مانا جاتا ہے، وہ با اعتماد ہے",
    "verse_22": "اور (اے اہل مکہ) تمہارا رفیق مجنون نہیں ہے",
    "verse_23": "اُس نے اُس پیغام بر کو روشن افق پر دیکھا ہے",
    "verse_24": "اور وہ غیب (کے اِس علم کو لوگوں تک پہنچانے) کے معاملے میں بخیل نہیں ہے",
    "verse_25": "اور یہ کسی شیطان مردود کا قول نہیں ہے",
    "verse_26": "پھر تم لوگ کدھر چلے جا رہے ہو؟",
    "verse_27": "یہ تو سارے جہان والوں کے لیے ایک نصیحت ہے",
    "verse_28": "تم میں سے ہر اُس شخص کے لیے جو راہ راست پر چلنا چاہتا ہو",
    "verse_29": "اور تمہارے چاہنے سے کچھ نہیں ہوتا جب تک اللہ رب العالمین نہ چاہے"
  },
  "count": 29
}