{
  "index": "086",
  "name": "",
  "verse": {
    "verse_1": "قسم ہے آسمان کی اور رات کو نمودار ہونے والے کی",
    "verse_2": "اور تم کیا جانو کہ وہ رات کو نمودار ہونے والا کیا ہے؟",
    "verse_3": "چمکتا ہوا تارا",
    "verse_4": "کوئی جان ایسی نہیں ہے جس کے اوپر کوئی نگہبان نہ ہو",
    "verse_5": "پھر ذرا انسان یہی دیکھ لے کہ وہ کس چیز سے پیدا کیا گیا ہے",
    "verse_6": "ایک اچھلنے والے پانی سے پیدا کیا گیا ہے",
    "verse_7": "جو پیٹھ اور سینے کی ہڈیوں کے درمیان سے نکلتا ہے",
    "verse_8": "یقیناً وہ (خالق) اُسے دوبارہ پیدا کرنے پر قادر ہے",
    "verse_9": "جس روز پوشیدہ اسرار کی جانچ پڑتال ہوگی",
    "verse_10": "اُس وقت انسان کے پاس نہ خود اپنا کوئی زور ہوگا اور نہ کوئی اس کی مدد کرنے والا ہوگا",
    "verse_11": "قسم ہے بارش برسانے والے آسمان کی",
    "verse_12": "اور (نباتات اگتے وقت) پھٹ جانے والی زمین کی",
    "verse_13": "یہ ایک جچی تلی بات ہے",
    "verse_14": "ہنسی مذاق نہیں ہے",
    "verse_15": "یہ لوگ چالیں چل رہے ہیں",
    "verse_16": "اور میں بھی ایک چال چل رہا ہوں",
    "verse_17": "پس چھوڑ دو اے نبیؐ، اِن کافروں کو اک ذرا کی ذرا اِن کے حال پر چھوڑ دو"
  },
  "count": 17
}